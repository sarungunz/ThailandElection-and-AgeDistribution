# ThailandElection-and-AgeDistribution

# FUN FACT FINDING จากผลการเลือกตั้ง 62 ด้วย Data Visualization

ในขณะที่พรรคการเมืองต่างๆยังคงวุ่นอยู่กับการจัดตั้งรัฐบาล ในบทความนี้เรามาลองใช้ Data Science แบบง่ายๆ เพื่อหาคำอธิบายปรากฎการณ์บางอย่างจากผลการเลือกต้ังที่เพิ่งผ่านไปหมาดๆ ร่วมกับข้อมูลสาธารณะที่สามารถหาได้จากอินเตอร์เน็ต รวมถึงการทำ Data Visualization แบบสวยๆและน่าจะมีประโยชน์ต่อผู้ที่สนใจ

ปรากฎการณ์ที่ผมพูดถึงในที่นี้ ผมกำลังพูดถึงคำว่า "คนรุ่นใหม่" และ "คนรุ่นเก่า" ซึ่งเป็นคำที่มีการอ้างถึงและหลายๆท่านน่าจะได้ยินหลายๆครั้งในช่วงการหาเสียงในการเลือกตั้งครั้งที่ผ่านมา รวมถึงบทความวิเคราะห์ต่างๆที่เริ่มมีออกมาหลังการเลือกต้ัง

ในหลายบทความมีการพูดถึงบทบาทของ "คนรุ่นใหม่" ที่น่าจะส่งผลกระทบหรือแม้แต่จะเป็นตัวแปรสำคัญต่อผลการเลือกตั้งครั้งที่ผ่านมา หรือแม้แต่การส่งผลต่อยุทธศาสตร์การหาเสียงในการเลือกตั้งครั้งนี้ ที่พรรคการเมืองหลายพรรคตั้งใจเจาะกลุ่มคนรุ่นใหม่ ซึ่งแน่นอนว่าการวิเคราะห์ของบทความต่างๆเหล่านี้มีการตั้งสมมติฐานบางอย่าง ซึ่งในหลายๆครั้งไม่ได้เอ่ยถึงอย่างชัดเจนในการวิเคราะห์ หรือแม้แต่อาจจะเป็นความเชื่อส่วนบุคคลของผู้เขียนบทความเหล่านั้นเอง 

ตัวอย่างสมมติฐาน (หรือความเชื่อ) ที่ผมรู้สึก (อาจจะรู้สึกคนเดียว ^ ^!) เวลาอ่านบทความวิเคราะห์ต่างๆ คือ คะแนนเสียงที่พรรคอนาคตใหม่ได้ส่วนใหญ่น่าจะมาจากเสียงของคนรุ่นใหม่ ?!? ซึ่งเป็นเหตุให้ผมอยากลองทดสอบข้อสมมติฐานหรือความเชื่อเหล่านี้ในการเลือกตั้งคร้ังที่ผ่านมา
